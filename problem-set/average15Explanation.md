# 15.average

ამოცანა:
კონსოლიდან წაიკითხეთ ორი მთელი რიცხვი და დაბეჭდეთ მათი საშუალო არითმეტიკული

##ამოხნის გზა
* ნაწილი 1: ვიღებთ მომხმარებლისგან ინფორმაციას
* ნაწილი 2: ვამუშავებთ ამ ინფორმაციას დავალების მიხედვით, ვკრებთ და შუაზე ვყოფთ.

---
მომხმარებლისგან მთელი რიცხვის წაკითხვა შესაძლებელია `readInt()` ფუნქციის საშუალებით.
შესაძლებელია მომხმარებელს მესიჯიც გამოვუტანოთ, თუ რა ტიპის ინფორმაცია უნდა შეიყვანოს.
---
მომხმარებლის მიერ ინფორმაციის შემოსვლის შემდეგ დავამუშავოთ რიცხვები, შევკრიბოთ და შუაზე გავყოთ.
შედარებით ბევრი ოპერაცია რომ იყოს გასაკეთებლი, უმჯობესი იქნებოდა თუ ცალკე მეთოდად გავიტანდით, 
თუმცა ამ შემთხვევაში ამის საჭიროება არ არის.
---

## რა ტიპის შეცდომები შეიძლება დავუშვათ იმპლემენტაციისას
1.
მთავარი შეცდომა რაც შეიძლება ამ ამოცანაში დავუშვათ, არის პირდაპირ შემოსული ორი რიცხვის შეკრება და შუაზე გაყოფა.
ერთი შეხედვით თითქოს ამან სწორად უნდა იმუშავოს, მაგრამ არ ვითვალისწინებთ, რომ მომხმარებლის მიერ შემოსული ინფორმაცია
მთელ რიცხვებშია (`int` ტიპისაა) ჩაწერილი. თუ ორი რიცხვიდან არცერთია მეორეს ჯერადი და ჩვენ მათ ერთმანეთზე გაყოფას შევეცდებით, 
პროგრამა ავტომატურად ქვემოთ დაამრგვალებს მიღებულ შედეგს. მაგალითად: თუ 5ს გავყოფთ 2-ზე მივიღებთ 2.5-ის ქვემოთ 
დამრგვალებულ რიცხვს, ანუ 2, რაც ჩვენთვის არასასურველ პასუხს მოგვცემს. 
ამ პრობლემის გადაჭრა cast-ის საშუალებით შეგვიძლია (cast არის ტერმინი და არა მეთოდი). cast-ის საშუალებით შეგვიძლია 
კომპილატორს "ვუთხრათ", რომ კონკრეტული ცვლადი განიხილოს ისეთ ტიპად, როგორიც გვჭირდება. მაგალითად ,
თუ `int` ტიპის ცვლად a - ს cast-ის საშუალებით `double` ტიპს მივანიჭებთ (`double(a)`), 
ის განიხილება როგორც ათწილადი და არა მთელი რიცხვი.  
 
2.
კიდევ ერთი შეცდომა რაც შეიძლება ამ დავალებაში დავუშვათ არის შემდეგი: `println(double((a+b)/2))`. თითქოს ზემოთ აღწერილი 
შეცდომა გავითვალისწინეთ და cast გამოვიყენეთ ათწილადში გადასაყვანად, თუმცა პასუხს არასწორს მივიღებთ. ამის მიზეზი კი არის ის,
თუ რა მიმდევრობით ხდება ოპერაციების გაკეთება.  განვხილოთ შემთხვევა a = 5, b = 2: პირველ რიგში შეიკრიბება a და  b. 
მიღებული პასუხი, 7,  `int` ტიპის იქნება. შემდეგ გაიყოფა ორზე, და რადგან ორივე რიცხვი `int` ტიპის იყო, ქვემოთ დამრგვალდება,
მივიღებთ 3-ს. მხოლოდ ამის შემდეგ მოხდება cast და 3 განიხილება როგორც ათწილადი (`double`), დაიბეჭდება პასუხი 3.0.

## სწორი ამონახსნი
სწორ ამონახსნს მხოლოდ იმ შემთხვევაში მივიღებთ, თუ ამ ორი რიცხვიდან ერთ-ერთს ან მათ ჯამს განვიხილავთ ათწილადად. 
* გზა 1. cast გამოვიყენოთ a-ზე;
* გზა 2. cast გამოვიყენოთ b-ზე;
* გზა 3. cast გამოვიყენოთ (a+b)-ზე;

მთავარია რიცხვი განვიხილოთ double ტიპად, სანამ მას 2-ზე გავყოფთ. პასუხი გამოვიტანოთ `println()`
ფუნქციით.