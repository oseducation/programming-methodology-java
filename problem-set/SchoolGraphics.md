# SchoolGraphics

პრობლემა:
```
ჩათვალეთ რომ წინა ამოცანაში აღწერილი School კლასი უკვე არსებობს და შეგიძლიათ
გამოყენება. დაწერეთ გრაფიკული პროგრამა რომელიც მოგვცემს საშუალებას დავამატოთ
სკოლის შესახებ მონაცემები და შემდეგ გავფილტროთ. სურათზე ნაჩვენებია თუ როგორ უნდა
გამოიყურებოდეს გრაფიკული პროგრამა:
```



## პრობლემის გადაჭრის გზა:
გრაფიკული მხარის დასამატებლად, საჭიროა, 3 ეტაპი:
 *ინიციალიზაცია გავუკეთოთ ჩვენი პროგრამის ინტერფეისის კომპონენტებს;
 *ინტერფეისი დავუკავშიროთ School ამოცანაში დაწერილ ლოგიკას.
---

### I. ინიციალიზაცია:
 * თავდაპირველად ქვედა ბარის გასაკეთებლად (როგორც ეს სურათზეა ნაჩვენები) დაგვჭირდება :
 ** 3 JLabel (Teach: Subj: Pupil:)
 ** 3 JTextField - ლეიბლების შესაბამისად
 ** 5 JButton.
 Text Field-ებისა და Button-ების აღწერა ინსტანს ცვლადებად ჯობია, რადგან სხვა მეთოდებშიც (ინიტის გარდა) დაგვჭირდება მათი გამოყენება, ხოლო Label-ები შეგვიძლია ლოკალურად შევქმნათ ერთხელ. კომპონენტებს ინიციალიზაცია რომ გავუკეთოთ ამისათვის გავაკეთოთ ცალკე მეთოდი initFields() რომელშიც ჩვენს ლეიბლებს აღვწერთ და დავამატებთ, ასევე ტექსტურ ველებსა და ღილაკებს დავამატებთ SOUTH რეგიონში, სურათში მოცემული მიმდევრობის მიხედვით. (ანუ ჯერ teachLabel, შემდეგ teachField, შემდეგ subjLabel და ა.შ.)

### II. დამატებულ ღილაკებზე მოსმენა:
 * ღილაკებზე დაჭერისას ჩვენს პროგრამას რეაგირება რომ ჰქონდეს, გამოვიყენოთ actionPerformed მეთოდი და ვნახოთ event-ის source, რა არის (e.getSource() ) და შევამოწმოთ რომელიმე ღილაკს თუ ემთხვევა source, მაშინ გამოვიძახოთ მაგ ღილაკის შესაბამისი ლოგიკა, ხოლო საამისოდ ჯერ უნდა დავწეროთ ეს ლოგიკა.

### III. დამხმარე მეთოდი drawIterator() :
 * ყოველი ღილაკის დაჭერის შემდეგ ჩვენმა პროგრამამ გარკვეული სია უნდა დაბეჭდოს, იქნება ეს მოსწავლეების თუ მასწავლებლების, ამიტომ გავაკეთოთ დამხმარე მეთოდი, რომელსაც გადაეცემა String-ებზე iterator-ი (ჩვენ მხოლოდ ამ iterator-ზე გადაყოლა გვჭირდება, ამიტომ ვიყენებთ უფრო აბსტრაქტულ ტიპს ვიდრე ArrayList, ან მსგავსი სხვა ტიპია). თავდაპირველად ვამატებთ result ლეიბლს და შემდგომ LINE_H-ის დაშორებით ვერტიკალურად ვაჩენთ ეკრანზე ჩვენს შედეგს. 

### IV. ღილაკების ლოგიკა : 
 * display teachers-ზე დაჭერისას უბრალოდ სკოლიდან ვიძახებთ მეთოდს getTeachers და გადავცემთ ჩვენს დამხმარე მეთოდ drawIterator-ს პასუხს. ანალოგიურად ვიქცევით display pupils- ღილაკზე დაჭერისას. add teacher-ზე დაჭერისას ვამოწმებთ ჩვენს teach-ის შესაბამის ტექსტურ ველს ცარიელი არის თუ არა და მხოლოდ იმ შემთხვევაში თუკი არაა ცარიელი ვიძახებთ School ტიპის ობიექტზე მეთოდს addTeacher-ს და არ უნდა დაგვავიწყდეს ველების გასუფთავება. add subj ღილაკზე დაჭერისას გვჭირდება მასწავლებლის და საგნის ტექსტური ველების მნიშვნელობების ამოღება, შემდგომ შემოწმება ცარიელები არიან თუ არა და თუ არ არიან, ამ შემთხვევაში ვიძახებთ addSubject მეთოდს და ისევ ვასუფთავებთ field-ებს. ანალოგიურად,  add pupil-ს შემთხვევაში ვიღებთ subject და  pupil ველებს და ამჯერად ვიძახებთ addPupil() მეთოდს, ხოლო საბოლოოდ ვასუფთავებთ field-ებს.

